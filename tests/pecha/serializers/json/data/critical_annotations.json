{
  "base": "བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ། །\n༄༅། །​རྒྱ་གར་སྐད་དུ། བྷ་ག་བ་ཏི་པྲ་ཛྙ་པ་ར་མི་ཏཱྀ་ཧྲད་ཡ། \nབོད་སྐད་དུ། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ།\n བམ་པོ་གཅིག་གོ །​\nབཅོམ་ལྡན་འདས་མ་ཤེས་རབ་ཀྱི་ཕ་རོལ་དུ་ཕྱིན་པ་ལ་ཕྱག་འཚལ་ལོ། །\n​འདི་སྐད་བདག་གིས་ཐོས་པ་དུས་གཅིག་ན། \nབཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ལ་དགེ་སློང་གི་དགེ་འདུན་ཆེན་པོ་དང་། ​བྱང་ཆུབ་སེམས་དཔའི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ། \nདེའི་ཚེ་བཅོམ་ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །\n​ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་ཉིད་ལ་རྣམ་པར་བལྟ་ཞིང་། \nཕུང་པོ་ལྔ་པོ་དེ་དག་ལ་ཡང་རང་བཞིན་གྱིས་སྟོང་པར་རྣམ་པར་བལྟའོ། །\n​དེ་ནས་སངས་རྒྱས་ཀྱི་མཐུས། ​ཚེ་དང་ལྡན་པ་ཤཱ་རིའི་བུས་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། །​\nརིགས་ཀྱི་བུ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་ཇི་ལྟར་བསླབ་པར་བྱ། དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་དང་ལྡན་པ་ཤཱ་ར་དྭ་ཏའི་བུ་ལ་འདི་སྐད་ཅེས་སྨྲས་སོ། །​ཤཱ་རིའི་བུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་འདི་ལྟར་རྣམ་པར་བལྟ་བར་བྱ་སྟེ། ​ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་བལྟའོ། །\n​གཟུགས་སྟོང་པའོ། །སྟོང་པ་ཉིད་གཟུགས་སོ། །\n\n​གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །\n​དེ་བཞིན་དུ་ཚོར་བ་དང་། ​འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྣམས་སྟོང་པའོ། །\n​ཤཱ་རིའི་བུ་དེ་ལྟ་བས་ན་ཆོས་ཐམས་ཅད་སྟོང་པ་ཉིད་དེ། མཚན་ཉིད་མེད་པ། མ་སྐྱེས་པ། ​མ་འགགས་པ། དྲི་མ་མེད་པ། དྲི་མ་དང་བྲལ་བ་མེད་པ། ​བྲི་བ་མེད་པ། གང་བ་མེད་པའོ། །\n​ཤཱ་རིའི་བུ་དེ་ལྟ་བས་ན་སྟོང་པ་ཉིད་ལ་གཟུགས་མེད། ཚོར་བ་མེད། ​འདུ་ཤེས་མེད། འདུ་བྱེད་མེད། རྣམ་པར་ཤེས་པ་མེད། མིག་མེད། རྣ་བ་མེད། སྣ་མེད། ལྕེ་མེད། ལུས་མེད། ཡིད་མེད །གཟུགས་མེད། སྒྲ་མེད། དྲི་མེད། རོ་མེད། རེག་བྱ་མེད། ཆོས་མེད་དོ། །\n​མིག་གི་ཁམས་མེད་པ་ནས་ཡིད་ཀྱི་ཁམས་མེད། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ། །\n​མ་རིག་པ་མེད། ​མ་རིག་པ་ཟད་པ་མེད་པ་ནས་རྒ་ཤི་མེད། ​རྒ་ཤི་ཟད་པའི་བར་དུ་ཡང་མེད་དོ། ། སྡུག་བསྔལ་བ་དང་། ཀུན་འབྱུང་བ་དང་། འགོག་པ་དང་། ལམ་མེད། ཡེ་ཤེས་མེད། ཐོབ་པ་མེད། མ་ཐོབ་པ་ཡང་མེད་དོ། །\n​ཤཱ་རིའི་བུ་དེ་ལྟ་བས་ན་བྱང་ཆུབ་སེམས་དཔའ་རྣམས་ཐོབ་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཅིང ་གནས་ཏེ། \nསེམས་ལ་སྒྲིབ་པ་མེད་པས་སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས་མྱ་ངན་ལས་འདས་པར་མཐར་ཕྱིན་ཏོ། །\n​དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །\n​དེ་ལྟ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་མེད་པའི་སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། མི་རྫུན་པས་ན་བདེན་པར་ཤེས་པར་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སྨྲས་པ། \nཏདྱ་ཐཱ། ག་ཏེ་ག་ཏེ་པཱ་ར་ག་ཏེ། པཱ་ར་སཾ་ག་ཏེ། བོ་དྷི་སྭ་ཧཱ། \nཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་བསླབ་པར་བྱའོ། །\n​དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོས་འཕགས་པ ་སྤྱན་རས་དབང་ཕྱུག་ལ་ལེགས་སོ་ཞེས་བྱ་བ་བྱིན་ནས། ལེགས་སོ་ལེགས་སོ། རིགས་ཀྱི་བུ་དེ་དེ་བཞིན་ནོ། །​ \nརིགས་ཀྱི་བུ་དེ་དེ་བཞིན་ཏེ། ཇི་ལྟར་ཁྱོད་ཀྱིས་བསྟན་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་སྤྱད་པར་བྱ་སྟེ།\nདེ་བཞིན་གཤེགས་པ་རྣམས་ཀྱང་རྗེས་སུ་ཡི་རང་ངོ་། །\n​བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། \nཚེ་དང་ལྡན་པ་ཤཱ་ར་དྭ་ཏིའི་བུ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་དང་། ཐམས་ཅད་དང་ལྡན་པའི་འཁོར་དེ་དག་དང་། ​ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །\n​འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་རྫོགས་སོ། །​\n",
  "annotations": {
    "alignment": {
      "pdpDABvI2yRSISt6": [
        {
          "id": "3ECEEC6525",
          "Span": {
            "start": 0,
            "end": 54
          },
          "root_idx_mapping": "1"
        },
        {
          "id": "776B81F69E",
          "Span": {
            "start": 55,
            "end": 110
          },
          "root_idx_mapping": "2"
        },
        {
          "id": "DBF8EBFAAA",
          "Span": {
            "start": 111,
            "end": 175
          },
          "root_idx_mapping": "3"
        },
        {
          "id": "A31609C9C4",
          "Span": {
            "start": 176,
            "end": 193
          },
          "root_idx_mapping": "4"
        },
        {
          "id": "0B67CC6867",
          "Span": {
            "start": 194,
            "end": 251
          },
          "root_idx_mapping": "5"
        },
        {
          "id": "033B04103F",
          "Span": {
            "start": 252,
            "end": 287
          },
          "root_idx_mapping": "6"
        },
        {
          "id": "F08140F2FD",
          "Span": {
            "start": 288,
            "end": 428
          },
          "root_idx_mapping": "7"
        },
        {
          "id": "D114975318",
          "Span": {
            "start": 429,
            "end": 527
          },
          "root_idx_mapping": "8"
        },
        {
          "id": "C91FAA7BDC",
          "Span": {
            "start": 528,
            "end": 669
          },
          "root_idx_mapping": "9"
        },
        {
          "id": "6CC9B7EC34",
          "Span": {
            "start": 670,
            "end": 730
          },
          "root_idx_mapping": "10"
        },
        {
          "id": "71B5278035",
          "Span": {
            "start": 731,
            "end": 861
          },
          "root_idx_mapping": "11"
        },
        {
          "id": "BF24BEBFFE",
          "Span": {
            "start": 862,
            "end": 1321
          },
          "root_idx_mapping": "12"
        },
        {
          "id": "191E484C00",
          "Span": {
            "start": 1322,
            "end": 1363
          },
          "root_idx_mapping": "13"
        },
        {
          "id": "2EFE231A92",
          "Span": {
            "start": 1364,
            "end": 1435
          },
          "root_idx_mapping": "14"
        },
        {
          "id": "D7BA4CAA37",
          "Span": {
            "start": 1436,
            "end": 1516
          },
          "root_idx_mapping": "15"
        },
        {
          "id": "9C7AC43A74",
          "Span": {
            "start": 1517,
            "end": 1888
          },
          "root_idx_mapping": "16"
        },
        {
          "id": "48AE7C438A",
          "Span": {
            "start": 1889,
            "end": 1976
          },
          "root_idx_mapping": "17"
        },
        {
          "id": "287DC44995",
          "Span": {
            "start": 1978,
            "end": 2155
          },
          "root_idx_mapping": "18"
        },
        {
          "id": "B74D020647",
          "Span": {
            "start": 2156,
            "end": 2269
          },
          "root_idx_mapping": "19"
        },
        {
          "id": "4DB37A7844",
          "Span": {
            "start": 2270,
            "end": 2366
          },
          "root_idx_mapping": "20"
        },
        {
          "id": "AAC18A3C6A",
          "Span": {
            "start": 2367,
            "end": 2527
          },
          "root_idx_mapping": "21"
        },
        {
          "id": "E85B5C34AA",
          "Span": {
            "start": 2528,
            "end": 2763
          },
          "root_idx_mapping": "22"
        },
        {
          "id": "00E6F272CD",
          "Span": {
            "start": 2764,
            "end": 2821
          },
          "root_idx_mapping": "23"
        },
        {
          "id": "4ECE6E4E4E",
          "Span": {
            "start": 2822,
            "end": 2923
          },
          "root_idx_mapping": "24"
        },
        {
          "id": "DF6CEABD8B",
          "Span": {
            "start": 2924,
            "end": 3106
          },
          "root_idx_mapping": "25"
        },
        {
          "id": "D4B21B2984",
          "Span": {
            "start": 3107,
            "end": 3262
          },
          "root_idx_mapping": "26"
        },
        {
          "id": "F9F491B64A",
          "Span": {
            "start": 3263,
            "end": 3305
          },
          "root_idx_mapping": "27"
        },
        {
          "id": "44C226C381",
          "Span": {
            "start": 3306,
            "end": 3548
          },
          "root_idx_mapping": "28"
        },
        {
          "id": "DA76E9C6A5",
          "Span": {
            "start": 3549,
            "end": 3606
          },
          "root_idx_mapping": "29"
        }
      ]
    },
    "segmentation": {
      "Tm3Uewnh3ySsvgIE": [
        {
          "id": "8C89EDC885",
          "Span": {
            "start": 0,
            "end": 54
          },
          "root_idx_mapping": "1"
        },
        {
          "id": "7F93D65BD7",
          "Span": {
            "start": 55,
            "end": 110
          },
          "root_idx_mapping": "2"
        },
        {
          "id": "EECCA0C8D1",
          "Span": {
            "start": 111,
            "end": 175
          },
          "root_idx_mapping": "3"
        },
        {
          "id": "51821B43DF",
          "Span": {
            "start": 176,
            "end": 193
          },
          "root_idx_mapping": "4"
        },
        {
          "id": "84B69444B4",
          "Span": {
            "start": 194,
            "end": 251
          },
          "root_idx_mapping": "5"
        },
        {
          "id": "3C11EA26E3",
          "Span": {
            "start": 252,
            "end": 287
          },
          "root_idx_mapping": "6"
        },
        {
          "id": "A0397118AD",
          "Span": {
            "start": 288,
            "end": 428
          },
          "root_idx_mapping": "7"
        },
        {
          "id": "B5B55FB0DA",
          "Span": {
            "start": 429,
            "end": 527
          },
          "root_idx_mapping": "8"
        },
        {
          "id": "CC2CCC2020",
          "Span": {
            "start": 528,
            "end": 669
          },
          "root_idx_mapping": "9"
        },
        {
          "id": "03D1428B40",
          "Span": {
            "start": 670,
            "end": 730
          },
          "root_idx_mapping": "10"
        },
        {
          "id": "2510814C11",
          "Span": {
            "start": 731,
            "end": 861
          },
          "root_idx_mapping": "11"
        },
        {
          "id": "88D68C0496",
          "Span": {
            "start": 862,
            "end": 1321
          },
          "root_idx_mapping": "12"
        },
        {
          "id": "E2E129462A",
          "Span": {
            "start": 1322,
            "end": 1362
          },
          "root_idx_mapping": "13"
        },
        {
          "id": "B81C5C9FE4",
          "Span": {
            "start": 1363,
            "end": 1363
          },
          "root_idx_mapping": "14"
        },
        {
          "id": "2070BD0007",
          "Span": {
            "start": 1364,
            "end": 1435
          },
          "root_idx_mapping": "15"
        },
        {
          "id": "AA6A27A6A1",
          "Span": {
            "start": 1436,
            "end": 1516
          },
          "root_idx_mapping": "16"
        },
        {
          "id": "FA0980F133",
          "Span": {
            "start": 1517,
            "end": 1667
          },
          "root_idx_mapping": "17"
        },
        {
          "id": "14913C468E",
          "Span": {
            "start": 1668,
            "end": 1888
          },
          "root_idx_mapping": "18"
        },
        {
          "id": "D444778C74",
          "Span": {
            "start": 1889,
            "end": 1976
          },
          "root_idx_mapping": "19"
        },
        {
          "id": "B313A11312",
          "Span": {
            "start": 1977,
            "end": 2155
          },
          "root_idx_mapping": "20"
        },
        {
          "id": "F486C8418F",
          "Span": {
            "start": 2156,
            "end": 2269
          },
          "root_idx_mapping": "21"
        },
        {
          "id": "04A0289526",
          "Span": {
            "start": 2270,
            "end": 2366
          },
          "root_idx_mapping": "22"
        },
        {
          "id": "2CFA7991F1",
          "Span": {
            "start": 2367,
            "end": 2527
          },
          "root_idx_mapping": "23"
        },
        {
          "id": "1B83E5A108",
          "Span": {
            "start": 2528,
            "end": 2763
          },
          "root_idx_mapping": "24"
        },
        {
          "id": "80A9D99D44",
          "Span": {
            "start": 2764,
            "end": 2821
          },
          "root_idx_mapping": "25"
        },
        {
          "id": "2ACBFD49BC",
          "Span": {
            "start": 2822,
            "end": 2923
          },
          "root_idx_mapping": "26"
        },
        {
          "id": "B16051956B",
          "Span": {
            "start": 2924,
            "end": 3106
          },
          "root_idx_mapping": "27"
        },
        {
          "id": "4734C7CCF9",
          "Span": {
            "start": 3107,
            "end": 3216
          },
          "root_idx_mapping": "28"
        },
        {
          "id": "8ED1F6FAF4",
          "Span": {
            "start": 3217,
            "end": 3262
          },
          "root_idx_mapping": "29"
        },
        {
          "id": "F065FF8F36",
          "Span": {
            "start": 3263,
            "end": 3305
          },
          "root_idx_mapping": "30"
        },
        {
          "id": "53A2068D4B",
          "Span": {
            "start": 3306,
            "end": 3548
          },
          "root_idx_mapping": "31"
        },
        {
          "id": "694696C0CD",
          "Span": {
            "start": 3549,
            "end": 3606
          },
          "root_idx_mapping": "32"
        }
      ]
    }
  }
}