{
  "base": "བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ། །\n༄༅། །​རྒྱ་གར་སྐད་དུ། བྷ་ག་བ་ཏི་པྲ་ཛྙ་པ་ར་མི་ཏཱྀ་ཧྲད་ཡ། \nབོད་སྐད་དུ། བཅོམ་ལྡན་འདས་མ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ།\n བམ་པོ་གཅིག་གོ །​\nབཅོམ་ལྡན་འདས་མ་ཤེས་རབ་ཀྱི་ཕ་རོལ་དུ་ཕྱིན་པ་ལ་ཕྱག་འཚལ་ལོ། །\n​འདི་སྐད་བདག་གིས་ཐོས་པ་དུས་གཅིག་ན། \nབཅོམ་ལྡན་འདས་རྒྱལ་པོའི་ཁབ་བྱ་རྒོད་ཕུང་པོའི་རི་ལ་དགེ་སློང་གི་དགེ་འདུན་ཆེན་པོ་དང་། ​བྱང་ཆུབ་སེམས་དཔའི་དགེ་འདུན་ཆེན་པོ་དང་ཐབས་ཅིག་ཏུ་བཞུགས་ཏེ། \nདེའི་ཚེ་བཅོམ་ལྡན་འདས་ཟབ་མོ་སྣང་བ་ཞེས་བྱ་བའི་ཆོས་ཀྱི་རྣམ་གྲངས་ཀྱི་ཏིང་ངེ་འཛིན་ལ་སྙོམས་པར་ཞུགས་སོ། །\n​ཡང་དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་ཉིད་ལ་རྣམ་པར་བལྟ་ཞིང་། \nཕུང་པོ་ལྔ་པོ་དེ་དག་ལ་ཡང་རང་བཞིན་གྱིས་སྟོང་པར་རྣམ་པར་བལྟའོ། །\n​དེ་ནས་སངས་རྒྱས་ཀྱི་མཐུས། ​ཚེ་དང་ལྡན་པ་ཤཱ་རིའི་བུས་བྱང་ཆུབ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་འདི་སྐད་ཅེས་སྨྲས་སོ། །​\nརིགས་ཀྱི་བུ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་ཇི་ལྟར་བསླབ་པར་བྱ། དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་དབང་ཕྱུག་གིས་ཚེ་དང་ལྡན་པ་ཤཱ་ར་དྭ་ཏའི་བུ་ལ་འདི་སྐད་ཅེས་སྨྲས་སོ། །​ཤཱ་རིའི་བུ་རིགས་ཀྱི་བུའམ། རིགས་ཀྱི་བུ་མོ་གང་ལ་ལ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོའི་སྤྱོད་པ་སྤྱད་པར་འདོད་པ་དེས་འདི་ལྟར་རྣམ་པར་བལྟ་བར་བྱ་སྟེ། ​ཕུང་པོ་ལྔ་པོ་དེ་དག་ཀྱང་རང་བཞིན་གྱིས་སྟོང་པར་རྣམ་པར་ཡང་དག་པར་རྗེས་སུ་བལྟའོ། །\n​གཟུགས་སྟོང་པའོ། །སྟོང་པ་ཉིད་གཟུགས་སོ། །\n\n​གཟུགས་ལས་སྟོང་པ་ཉིད་གཞན་མ་ཡིན། སྟོང་པ་ཉིད་ལས་ཀྱང་གཟུགས་གཞན་མ་ཡིན་ནོ། །\n​དེ་བཞིན་དུ་ཚོར་བ་དང་། ​འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྣམས་སྟོང་པའོ། །\n​ཤཱ་རིའི་བུ་དེ་ལྟ་བས་ན་ཆོས་ཐམས་ཅད་སྟོང་པ་ཉིད་དེ། མཚན་ཉིད་མེད་པ། མ་སྐྱེས་པ། ​མ་འགགས་པ། དྲི་མ་མེད་པ། དྲི་མ་དང་བྲལ་བ་མེད་པ། ​བྲི་བ་མེད་པ། གང་བ་མེད་པའོ། །\n​ཤཱ་རིའི་བུ་དེ་ལྟ་བས་ན་སྟོང་པ་ཉིད་ལ་གཟུགས་མེད། ཚོར་བ་མེད། ​འདུ་ཤེས་མེད། འདུ་བྱེད་མེད། རྣམ་པར་ཤེས་པ་མེད། མིག་མེད། རྣ་བ་མེད། སྣ་མེད། ལྕེ་མེད། ལུས་མེད། ཡིད་མེད །གཟུགས་མེད། སྒྲ་མེད། དྲི་མེད། རོ་མེད། རེག་བྱ་མེད། ཆོས་མེད་དོ། །\n​མིག་གི་ཁམས་མེད་པ་ནས་ཡིད་ཀྱི་ཁམས་མེད། ཡིད་ཀྱི་རྣམ་པར་ཤེས་པའི་ཁམས་ཀྱི་བར་དུ་ཡང་མེད་དོ། །\n​མ་རིག་པ་མེད། ​མ་རིག་པ་ཟད་པ་མེད་པ་ནས་རྒ་ཤི་མེད། ​རྒ་ཤི་ཟད་པའི་བར་དུ་ཡང་མེད་དོ། ། སྡུག་བསྔལ་བ་དང་། ཀུན་འབྱུང་བ་དང་། འགོག་པ་དང་། ལམ་མེད། ཡེ་ཤེས་མེད། ཐོབ་པ་མེད། མ་ཐོབ་པ་ཡང་མེད་དོ། །\n​ཤཱ་རིའི་བུ་དེ་ལྟ་བས་ན་བྱང་ཆུབ་སེམས་དཔའ་རྣམས་ཐོབ་པ་མེད་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཅིང ་གནས་ཏེ། \nསེམས་ལ་སྒྲིབ་པ་མེད་པས་སྐྲག་པ་མེད་དེ། ཕྱིན་ཅི་ལོག་ལས་ཤིན་ཏུ་འདས་ནས་མྱ་ངན་ལས་འདས་པར་མཐར་ཕྱིན་ཏོ། །\n​དུས་གསུམ་དུ་རྣམ་པར་བཞུགས་པའི་སངས་རྒྱས་ཐམས་ཅད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་སོ། །\n​དེ་ལྟ་བས་ན་ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས། རིག་པ་ཆེན་པོའི་སྔགས། བླ་ན་མེད་པའི་སྔགས། མི་མཉམ་པ་དང་མཉམ་པའི་སྔགས། སྡུག་བསྔལ་ཐམས་ཅད་རབ་ཏུ་ཞི་བར་བྱེད་པའི་སྔགས། མི་རྫུན་པས་ན་བདེན་པར་ཤེས་པར་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པའི་སྔགས་སྨྲས་པ། \nཏདྱ་ཐཱ། ག་ཏེ་ག་ཏེ་པཱ་ར་ག་ཏེ། པཱ་ར་སཾ་ག་ཏེ། བོ་དྷི་སྭ་ཧཱ། \nཤཱ་རིའི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་བསླབ་པར་བྱའོ། །\n​དེ་ནས་བཅོམ་ལྡན་འདས་ཏིང་ངེ་འཛིན་དེ་ལས་བཞེངས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོས་འཕགས་པ ་སྤྱན་རས་དབང་ཕྱུག་ལ་ལེགས་སོ་ཞེས་བྱ་བ་བྱིན་ནས། ལེགས་སོ་ལེགས་སོ། རིགས་ཀྱི་བུ་དེ་དེ་བཞིན་ནོ། །​ \nརིགས་ཀྱི་བུ་དེ་དེ་བཞིན་ཏེ། ཇི་ལྟར་ཁྱོད་ཀྱིས་བསྟན་པ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་ལ་སྤྱད་པར་བྱ་སྟེ།\nདེ་བཞིན་གཤེགས་པ་རྣམས་ཀྱང་རྗེས་སུ་ཡི་རང་ངོ་། །\n​བཅོམ་ལྡན་འདས་ཀྱིས་དེ་སྐད་ཅེས་བཀའ་སྩལ་ནས། \nཚེ་དང་ལྡན་པ་ཤཱ་ར་དྭ་ཏིའི་བུ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་ཕྱུག་དང་། ཐམས་ཅད་དང་ལྡན་པའི་འཁོར་དེ་དག་དང་། ​ལྷ་དང་། མི་དང་། ལྷ་མ་ཡིན་དང་། དྲི་ཟར་བཅས་པའི་འཇིག་རྟེན་ཡི་རངས་ཏེ། བཅོམ་ལྡན་འདས་ཀྱིས་གསུངས་པ་ལ་མངོན་པར་བསྟོད་དོ། །\n​འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པའི་སྙིང་པོ་རྫོགས་སོ། །​\n",
  "annotations": {
    "segmentation": [
      {
        "id": "B07549701B",
        "span": {
          "start": 0,
          "end": 54
        },
        "index": 1
      },
      {
        "id": "60010AB6CD",
        "span": {
          "start": 55,
          "end": 110
        },
        "index": 2
      },
      {
        "id": "C8B26CFFA4",
        "span": {
          "start": 111,
          "end": 175
        },
        "index": 3
      },
      {
        "id": "5C519C091F",
        "span": {
          "start": 176,
          "end": 193
        },
        "index": 4
      },
      {
        "id": "A99CFE3DC3",
        "span": {
          "start": 194,
          "end": 251
        },
        "index": 5
      },
      {
        "id": "BCBF7B0B44",
        "span": {
          "start": 252,
          "end": 287
        },
        "index": 6
      },
      {
        "id": "74CAE409E9",
        "span": {
          "start": 288,
          "end": 428
        },
        "index": 7
      },
      {
        "id": "2E2FB82547",
        "span": {
          "start": 429,
          "end": 527
        },
        "index": 8
      },
      {
        "id": "43ECDEE9B0",
        "span": {
          "start": 528,
          "end": 669
        },
        "index": 9
      },
      {
        "id": "AA18B6218B",
        "span": {
          "start": 670,
          "end": 730
        },
        "index": 10
      },
      {
        "id": "418BE00783",
        "span": {
          "start": 731,
          "end": 861
        },
        "index": 11
      },
      {
        "id": "DA91DA4BE4",
        "span": {
          "start": 862,
          "end": 1321
        },
        "index": 12
      },
      {
        "id": "B4245065D7",
        "span": {
          "start": 1322,
          "end": 1362
        },
        "index": 13
      },
      {
        "id": "0F1030EE43",
        "span": {
          "start": 1363,
          "end": 1363
        },
        "index": 14
      },
      {
        "id": "97F7C93C66",
        "span": {
          "start": 1364,
          "end": 1435
        },
        "index": 15
      },
      {
        "id": "3A307BA7F7",
        "span": {
          "start": 1436,
          "end": 1516
        },
        "index": 16
      },
      {
        "id": "B8EE2A4C35",
        "span": {
          "start": 1517,
          "end": 1667
        },
        "index": 17
      },
      {
        "id": "80D90F8088",
        "span": {
          "start": 1668,
          "end": 1888
        },
        "index": 18
      },
      {
        "id": "7BBBEC254B",
        "span": {
          "start": 1889,
          "end": 1976
        },
        "index": 19
      },
      {
        "id": "7CE016E497",
        "span": {
          "start": 1977,
          "end": 2155
        },
        "index": 20
      },
      {
        "id": "CEDCB38435",
        "span": {
          "start": 2156,
          "end": 2269
        },
        "index": 21
      },
      {
        "id": "8FF1A6F3F3",
        "span": {
          "start": 2270,
          "end": 2366
        },
        "index": 22
      },
      {
        "id": "671711C44C",
        "span": {
          "start": 2367,
          "end": 2527
        },
        "index": 23
      },
      {
        "id": "0CFE1EF97C",
        "span": {
          "start": 2528,
          "end": 2763
        },
        "index": 24
      },
      {
        "id": "0BFEA4BBEF",
        "span": {
          "start": 2764,
          "end": 2821
        },
        "index": 25
      },
      {
        "id": "6D8BDFC8FD",
        "span": {
          "start": 2822,
          "end": 2923
        },
        "index": 26
      },
      {
        "id": "74E5403E03",
        "span": {
          "start": 2924,
          "end": 3106
        },
        "index": 27
      },
      {
        "id": "3F2B818452",
        "span": {
          "start": 3107,
          "end": 3216
        },
        "index": 28
      },
      {
        "id": "D050E18B90",
        "span": {
          "start": 3217,
          "end": 3262
        },
        "index": 29
      },
      {
        "id": "4544050EE3",
        "span": {
          "start": 3263,
          "end": 3305
        },
        "index": 30
      },
      {
        "id": "9853B76832",
        "span": {
          "start": 3306,
          "end": 3548
        },
        "index": 31
      },
      {
        "id": "769E1974BB",
        "span": {
          "start": 3549,
          "end": 3606
        },
        "index": 32
      }
    ]
  }
}