{
  "base_text": "རྒྱ་གར་སྐད་དུ། ཨརྱཱ་བཛྲ་ཙྪེད་ཀ་པྲཛྙཱ་པ་ར་མི་ཏཱ་ནཱ་མ་མ་ཧཱ་ཡ་ན་སཱུ་ཏྲ།\nབོད་སྐད་དུ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པ་ཞེས་བྱ་བ་ཐེག་པ་ཆེན་པོའི་མདོ།\nསངས་རྒྱས་དང་བྱང་ཆུབ་སེམས་དཔའ་ཐམས་ཅད་ལ་ཕྱག་འཚལ་ལོ། །\nའདི་སྐད་བདག་གིས་ཐོས་པ་དུས་གཅིག་ན།\nབཅོམ་ལྡན་འདས་མཉན་ཡོད་ན་རྒྱལ་བུ་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན། དགེ་སློང་སྟོང་ཉིས་བརྒྱ་ལྔ་བཅུའི་དགེ་སློང་གི་དགེ་འདུན་ཆེན་པོ་དང༌། བྱང་ཆུབ་སེམས་དཔའ་སེམས་དཔའ་ཆེན་པོ་རབ་ཏུ་མང་པོ་དག་དང་ཐབས་གཅིག་ཏུ་བཞུགས་སོ། །\nདེ་ནས་བཅོམ་ལྡན་འདས་སྔ་དྲོའི་དུས་ཀྱི་ཚེ། ཤམ་ཐབས་དང་ཆོས་གོས་སྐུ་ལ་གསོལ་ཏེ། ལྷུང་བཟེད་བསྣམས་ནས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་གཤེགས་སོ། །\nདེ་ནས་བཅོམ་ལྡན་འདས་མཉན་ཡོད་ཀྱི་གྲོང་ཁྱེར་ཆེན་པོར་བསོད་སྙོམས་ཀྱི་ཕྱིར་གཤེགས་ནས་ཞལ་ཟས་གསོལ་ཏེ་ཟས་ཀྱི་བྱ་བ་མཛད་དེ།\nཟས་ཕྱི་མའི་བསོད་སྙོམས་སྤངས་ནས་ལྷུང་བཟེད་དང་ཆོས་གོས་བཞག་ནས། ཞབས་བསིལ་ཏེ་གདན་བཤམས་པ་ལ་སྐྱིལ་མོ་ཀྲུང་བཅས་ནས་སྐུ་དྲང་པོར་བསྲང་སྟེ། དྲན་པ་མངོན་དུ་བཞག་ནས་བཞུགས་སོ། །\nདེ་ནས་དགེ་སློང་མང་པོས་བཅོམ་ལྡན་འདས་ག་ལ་བ་དེར་དོང་སྟེ་ལྷགས་ནས།\nབཅོམ་ལྡན་འདས་ཀྱི་ཞབས་ལ་མགོ་བོས་ཕྱག་འཚལ་ཏེ་ལན་གསུམ་བསྐོར་བ་བྱས་ནས་ཕྱོགས་གཅིག་ཏུ་འཁོད་དོ། །\nཡང་དེའི་ཚེ་ཚེ་དང་ལྡན་པ་རབ་འབྱོར་འཁོར་དེ་ཉིད་དུ་འདུས་པར་གྱུར་ཏེ་འདུག་གོ །\nདེ་ནས་ཚེ་དང་ལྡན་པ་རབ་འབྱོར་སྟན་ལས་ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་པུས་མོ་གཡས་པའི་ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེར་ལོགས་སུ་ཐལ་མོ་སྦྱར་བ་བཏུད་ནས།\nབཅོམ་ལྡན་འདས་ལ་འདི་སྐད་ཅེས་གསོལ་ཏོ། །\nབཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕན་གདགས་པའི་དམ་པ་ཇི་སྙེད་པས་ཕན་གདགས་པ་དང༌། དེ་བཞིན་གཤེགས་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཡོངས་སུ་གཏད་པའི་དམ་པ་ཇི་སྙེད་པས་ཡོངས་སུ་གཏད་པ་ནི། བཅོམ་ལྡན་འདས་ངོ་མཚར་ལགས་སོ། །\nབདེ་བར་གཤེགས་པ་ངོ་མཚར་ལགས་སོ། །\nབཅོམ་ལྡན་འདས་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས་ཇི་ལྟར་གནས་པར་བགྱི།\nཇི་ལྟར་བསྒྲུབ་པར་བགྱི།\nཇི་ལྟར་སེམས་རབ་ཏུ་གཟུང་བར་བགྱི།\nདེ་སྐད་ཅེས་གསོལ་པ་དང༌།\nབཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །\nརབ་འབྱོར་ལེགས་སོ་ལེགས་སོ། །\nརབ་འབྱོར་དེ་དེ་བཞིན་ནོ། །དེ་དེ་བཞིན་ཏེ།\nདེ་བཞིན་གཤེགས་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཕན་གདགས་པའི་དམ་པས་ཕན་གདགས་སོ། །\nདེ་བཞིན་གཤེགས་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ཡོངས་སུ་གཏད་པའི་དམ་པས་ཡོངས་སུ་གཏད་དོ། །\nརབ་འབྱོར་དེའི་ཕྱིར་ཉོན་ལ་ལེགས་པར་རབ་ཏུ་ཡིད་ལ་ཟུངས་ཤིག་དང༌།\nབྱང་ཆུབ་སེམས་དཔའི་ཐེག་པ་ལ་ཡང་དག་པར་བཞུགས་པས་ཇི་ལྟར་གནས་པར་བྱ་བ་དང༌། བ་དང༌། ཇི་ལྟར་སེམས་རབ་ཏུ་གཟུང་བར་བྱ་བ་ངས་ཁྱོད་ལ་བཤད་དོ། །\nབཅོམ་ལྡན་འདས་དེ་དེ་བཞིན་ནོ། །ཞེས་གསོལ་ནས།\nཚེ་དང་ལྡན་པ་རབ་འབྱོར་བཅོམ་ལྡན་འདས་ཀྱི་ལྟར་མཉན་པ་དང༌། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །\nརབ་འབྱོར་འདི་ལ་བྱང་ཆུབ་སེམས་དཔའི་ཐེག་པ་ལ་ཡང་དག་པར་ཞུགས་པས། འདི་སྙམ་དུ་བདག་གིས་སེམས་ཅན་ཇི་ཙམ་སེམས་ཅན་དུ་བསྡུ་བས་བསྡུས་པ། སྒོ་ང་ལས་སྐྱེས་པའམ། མངལ་ལས་སྐྱེས་པའམ། དྲོད་གཤེར་ལས་སྐྱེས་པའམ། རྫུས་ཏེ་སྐྱེས་པའམ། གཟུགས་ཅན་ནམ། གཟུགས་ཅན་མ་ཡིན་པའམ། དུ་ཤེས་ཅན་ནམ། འདུ་ཤེས་མེད་འདུ་ཤེས་མེད་མིན་ནམ། སེམས་ཅན་གྱི་ཁམས་ཇི་ཙམ་སེམས་ཅན་དུ་གདགས་པའི་བརྟགས་པ་དེ་དག་ཐམས་ཅད་ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདའོ། །",
  "annotations": [
    {
      "span": {
        "start": 0,
        "end": 68
      },
      "mapping": "1"
    },
    {
      "span": {
        "start": 69,
        "end": 158
      },
      "mapping": "2"
    },
    {
      "span": {
        "start": 159,
        "end": 210
      },
      "mapping": "3"
    },
    {
      "span": {
        "start": 211,
        "end": 244
      },
      "mapping": "4"
    },
    {
      "span": {
        "start": 245,
        "end": 469
      },
      "mapping": "5"
    },
    {
      "span": {
        "start": 470,
        "end": 623
      },
      "mapping": "6"
    },
    {
      "span": {
        "start": 624,
        "end": 735
      },
      "mapping": "7"
    },
    {
      "span": {
        "start": 736,
        "end": 895
      },
      "mapping": "8"
    },
    {
      "span": {
        "start": 896,
        "end": 957
      },
      "mapping": "9"
    },
    {
      "span": {
        "start": 958,
        "end": 1047
      },
      "mapping": "10"
    },
    {
      "span": {
        "start": 1048,
        "end": 1120
      },
      "mapping": "11"
    },
    {
      "span": {
        "start": 1121,
        "end": 1276
      },
      "mapping": "12"
    },
    {
      "span": {
        "start": 1277,
        "end": 1314
      },
      "mapping": "13"
    },
    {
      "span": {
        "start": 1315,
        "end": 1607
      },
      "mapping": "14"
    },
    {
      "span": {
        "start": 1608,
        "end": 1639
      },
      "mapping": "15"
    },
    {
      "span": {
        "start": 1640,
        "end": 1715
      },
      "mapping": "16"
    },
    {
      "span": {
        "start": 1716,
        "end": 1738
      },
      "mapping": "17"
    },
    {
      "span": {
        "start": 1739,
        "end": 1770
      },
      "mapping": "18"
    },
    {
      "span": {
        "start": 1771,
        "end": 1793
      },
      "mapping": "19"
    },
    {
      "span": {
        "start": 1794,
        "end": 1860
      },
      "mapping": "20"
    },
    {
      "span": {
        "start": 1861,
        "end": 1888
      },
      "mapping": "21"
    },
    {
      "span": {
        "start": 1889,
        "end": 1928
      },
      "mapping": "22"
    },
    {
      "span": {
        "start": 1929,
        "end": 2017
      },
      "mapping": "23"
    },
    {
      "span": {
        "start": 2018,
        "end": 2114
      },
      "mapping": "24"
    },
    {
      "span": {
        "start": 2115,
        "end": 2173
      },
      "mapping": "25"
    },
    {
      "span": {
        "start": 2174,
        "end": 2299
      },
      "mapping": "26"
    },
    {
      "span": {
        "start": 2300,
        "end": 2341
      },
      "mapping": "27"
    },
    {
      "span": {
        "start": 2342,
        "end": 2461
      },
      "mapping": "28"
    },
    {
      "span": {
        "start": 2462,
        "end": 2877
      },
      "mapping": "29"
    }
  ],
  "metadata": {
    "translation_of": null,
    "commentary_of": null,
    "version_of": "IA6E66F92",
    "annotations": [
      {
        "annotaion_type": "Segmentation",
        "annotation_title": "test title",
        "relationship": null,
        "layer_name": "3635/Segmentation-039B.json"
      }
    ],
    "id": "IE60BBDE9",
    "title": {
      "BO": "རྡོ་རྗེ་གཅོད་པ་རྩ་བ་དེབ།",
      "EN": "Vajra Cutter Root Book"
    },
    "author": null,
    "imported": "2025-01-03T16:12:21.284641",
    "source": null,
    "toolkit_version": "0.0.1",
    "parser": "DocxManualNumRootParser",
    "initial_creation_type": "google_docx",
    "language": "bo",
    "source_metadata": {
      "title_short": {
        "BO": "རྡོ་རྗེ་གཅོད་པ་རྩ་བ་དེབ།",
        "EN": "Vajra Cutter Root Book"
      },
      "title_long_clean": {
        "BO": "འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་རྡོ་རྗེ་གཅོད་པ་ཞེས་བྱ་བ།"
      },
      "title_alt_1": {
        "BO": "འཕགས་པ་ཤེས་རབ་ཀྱི་ཕ་རོལད་ཏུ་ཕྱིནད་པ་རྡོ་རྗེ་གཅོད་པ་ཞེས་བྱ་བ་ཐེག་པ་ཆེན་པོའི་མདོ།"
      },
      "title_alt_2": {
        "BO": "རྡོ་རྗེ་སུམ་བརྒྱ་པའམ་རྡོ་རྗེ་གཅོད་པ།"
      }
    },
    "bases": {
      "3635": {
        "source_metadata": {
          "total_segments": 29
        },
        "base_file": "3635.txt"
      }
    },
    "copyright": {
      "status": "Unknown",
      "notice": "",
      "info_url": null
    },
    "licence": "Unknown",
    "legacy_id": null,
    "source_file": null,
    "ocr_import_info": null,
    "statistics": null,
    "quality": null,
    "last_modified": "2025-04-24T16:14:35.770020"
  },
  "pecha_category": [
    {
      "description": {
        "en": "",
        "bo": ""
      },
      "short_description": {
        "en": "",
        "bo": ""
      },
      "name": {
        "en": "Madhyamaka",
        "bo": "དབུ་མ།"
      },
      "parent": null
    },
    {
      "description": {
        "en": "",
        "bo": ""
      },
      "short_description": {
        "en": "",
        "bo": ""
      },
      "name": {
        "en": "Madhyamaka treatises",
        "bo": "དབུ་མའི་གཞུང་སྣ་ཚོགས།"
      },
      "parent": "madhyamaka"
    }
  ]
}