1)	 聖梵天所問大乘經

2)	 敬禮一切佛菩薩

3)	 如是我聞：一時，

4)	 世尊在毘舍離大林重樓閣，

5)	 與大比丘眾萬二千人及諸菩薩摩訶薩俱。

6)	 世尊於中夜，結跏趺坐，正念而住，

7)	 有尋有伺，定生喜樂，入於初禪。

8)	 從彼定起，無尋無伺，定生喜樂，入第二禪。

9)	 從彼定起，離於喜貪，

10)	 具平等捨，亦具正念，

11)	 住於妙樂，入第三禪。

12)	 從彼定起，樂亦復斷：

13)	 前苦已斷，憂喜皆泯，故無苦樂，

14)	 具平等捨，正念清淨，入第四禪。

15)	 復次，世尊從四禪起，入第三禪；

16)	 從三禪起，入第二禪；

17)	 從二禪起，入於初禪；

18)	 從初禪起，入於三昧，名曰：如實應機於諸有情普現色身。

19)	 世尊既入如實應機於諸有情普現色身三昧頃，大放光明，威光妙德而住。［爾時，］娑婆世界主梵